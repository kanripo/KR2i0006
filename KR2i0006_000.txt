# -*- mode: mandoku-view; -*-
#+TITLE: 別本十六國春秋
#+DATE: 2015-08-24 22:37:17.578428
#+PROPERTY: ID KR2i0006
#+PROPERTY: BASEEDITION WYG    
#+PROPERTY: JUAN 提要
<pb:KR2i0006_WYG_000-1a>¶
欽定四庫全書　　　　　史部九¶
　十六國春秋　　　　　　載記𩔖¶
　　提要¶
　　　　(臣/)等謹案十六國春秋十六卷舊本亦題魏¶
　　　　崔鴻撰載何鏜漢魏叢書中其出在屠喬孫¶
　　　　本之前而亦莫詳其所自十六國各為一録¶
　　　　惟列僭偽之主五十八人其諸臣皆不為立¶
　　　　𫝊全為載記之體其非一百二卷之舊已不¶
<pb:KR2i0006_WYG_000-1b>¶
　　　　待言證以晉書載記大致互相出入而不以¶
　　　　晉宋紀年與史通所説迥異豈好事者摭𩔖¶
　　　　書之語以晉書載記排比之成此偽本耶然¶
　　　　考崇文總目有十六國春秋畧二卷不著撰¶
　　　　人名氏司馬光通鑑考異所引諸書亦有十¶
　　　　六國春秋鈔之名則或屬後人節録鴻書亦¶
　　　　未可定也屠氏所刻百卷之本既為依託此¶
　　　　本亦疑以𫝊疑未能遽廢姑並存之以備參¶
<pb:KR2i0006_WYG_000-2a>¶
　　　　考焉乾隆四十六年十二月恭校上¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
