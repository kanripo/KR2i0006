# -*- mode: mandoku-view; -*-
#+TITLE: 別本十六國春秋
#+DATE: 2015-08-24 22:37:17.711027
#+PROPERTY: ID KR2i0006
#+PROPERTY: BASEEDITION WYG    
#+PROPERTY: JUAN 卷六
<pb:KR2i0006_WYG_006-1a>¶
欽定四庫全書¶
　十六國春秋卷六¶
　　　　　　　　　　　　　魏　崔鴻　撰¶
　蜀録¶
　　李特¶
李特字𤣥休巴西宕渠人其先廪君之苖裔秦併天下¶
以為黔中郡薄賦歛之口嵗出錢四十巴人謂賦為賨¶
(藏宗/切)因謂之賨人焉及髙祖為漢王始募賨人平定三¶
<pb:KR2i0006_WYG_006-1b>¶
秦既而不願出闗求還鄉里髙祖以其功復同豐沛更¶
名其地為巴郡土有鹽鐡丹漆之利民用敦阜俗性剽¶
勇善歌舞髙祖愛其舞詔樂府習之今巴渝舞是也其¶
後繁昌分為數十姓及魏武尅漢中特祖父虎将五百¶
家歸魏魏武嘉之遷畧陽(一云/洛陽)拜虎等為将軍徙内者¶
亦萬餘家散居隴右諸郡及三輔𢎞農所在號巴氏虎¶
子慕為東羌獵將慕生有五子輔特庠流驤特身長八¶
尺雄武善騎射沉毅有大度元康中氐齊萬年反闗西¶
<pb:KR2i0006_WYG_006-2a>¶
擾亂天水洛陽扶國始平諸郡皆被兵頻嵗大饑流移¶
就榖相與入漢川者數萬家特至劔閣顧盼嶮阻曰劉¶
禪有如此之地而靣縛于人豈非庸才耶同移者閻武¶
等咸歎異之初流民既至漢中上書求寄食巴蜀朝廷¶
從之由是散在梁益不可禁止永康元年詔徴益州刺¶
史趙廞為大長秋以成都内史耿滕代廞廞遂謀叛潛¶
有劉氏割據之志滕率衆入内廞遣衆迎之戰于西門¶
滕敗走廞獲殺之廞自稱大將軍益州牧特弟李庠與¶
<pb:KR2i0006_WYG_006-2b>¶
兄弟及妹夫李舎任回等以四千騎歸廞廞以庠為㓕¶
冦將軍使㫁北道庠素東羌之良將曉兵法部陣肅然¶
廞惡其齊整殺之復以特為督將特兄弟既怨廞引兵¶
歸緜竹廞恐朝廷疑已遣長史費逺等督萬餘人㫁北¶
道次緜竹之石亭密收合得七千餘人夜襲逺軍逺軍¶
大潰因放火燒之死者十八九進攻成都廞聞兵至驚¶
怕不知所為李苾等夜斬闗走文武盡散廞獨與妻子¶
乘小船走至廣都為其下人朱竺所殺先是梁州刺史¶
<pb:KR2i0006_WYG_006-3a>¶
羅尚聞廞叛上表稱廞非雄才又蜀人不願為亂事終¶
無成願欲征之恵帝遣尚為平西将軍益州刺史率七¶
千餘人入蜀特等聞尚來甚懼使其弟驤于道奉迎并¶
貢寳物尚甚悦冬十月六郡流人推特行鎮北將軍承制封¶
拜其弟流行鎮東將軍弟驤騎將軍少子雄為前將軍¶
以相統領進兵攻尚于成都頻為特所敗乃阻長圍縁¶
水作營自都安至犍為七百里與特相拒大安二年部¶
下推特為大将軍大赦改元為建初元年益州從事任¶
<pb:KR2i0006_WYG_006-3b>¶
回説尚曰特既凶逆侵暴百姓今又分散人衆在諸村¶
堡驕急無備是天亡之時也何告諸村密刻期日内外¶
擊之破之必矣尚從之遣大衆奄襲特營尚出逆戰到¶
官桑特軍敗績死之雄稱成都王追謚景王及稱尊號¶
追尊曰景皇帝廟號始祖¶
　　李流¶
李流字𤣥通特第四子也少好學便弓馬東羌校尉何¶
攀稱流有賁育之勇舉為東羌校尉平趙廞于成都晉¶
<pb:KR2i0006_WYG_006-4a>¶
朝論功拜奮威将軍封武陽侯建初元年特既見殺流¶
自稱大将軍益州牧九月流疾篤謂諸将曰驍騎(李驤/也)¶
髙明仁愛識量多竒固足以濟大事然前軍(李雄/也)英武¶
始天所相可共受事於前軍以為成都王也遂薨年五¶
十六諸将共立雄為主雄稱尊追謚流秦文王子龍嗣¶
　　李雄¶
李雄字仲雋特第三子母羅氏夢雙虹自門升天一虹¶
中㫁既而生蕩後羅氏汲水忽然如寐夢大蛇繞其身¶
<pb:KR2i0006_WYG_006-4b>¶
遂有孕十四月而生雄常言二子若有先亡在者必大¶
貴蕩以李流世卒雄長八尺三寸美容貌相工相之曰¶
此君将貴其相有四目如重雲鼻如龜龍口方如器耳¶
如相望法為大貴位過三公不疑雄少有烈氣有識者¶
皆器重之特稱益州牧以雄鎮梓潼又拜前将軍流薨¶
雄稱大将軍益州牧治郫城以西山范長生岩居穴處¶
求道養志之士雄欲迎為君而臣之長生固辭曰推歩¶
大元五行大㑹甲子祚鍾于李非吾節也建興元年¶
<pb:KR2i0006_WYG_006-5a>¶
十月雄即成都王位於南郊大赦改元約法七章以叔父¶
驤為太𫝊兄虎威為太保晏平元年三月范長生乘素¶
輿詣成都雄迎于大門執版延坐長生諸雄對坐即拜¶
丞相尊曰范賢長生勸雄稱尊號夏六月僭即帝位大¶
赦改元國號大成追尊父特為景帝母羅氏為太皇后¶
十月加丞相范長生為天地大師之號封西山侯玉衡¶
五年正月立妻任氏為皇后八年四月范長生卒以其¶
子侍中賁為丞相長生善天文有術數民奉之如神十¶
<pb:KR2i0006_WYG_006-5b>¶
四年立兄子班為太子二十四年五月雄寝疾六月丁¶
卯薨年六十一諡武皇帝廟號太宗十月葬安都陵太¶
子班襲位¶
　　李期¶
李期字世運雄第四子聰慧好學弱冠能屬文雄薨班¶
即位雄子車騎将軍越自江陽奔喪以期與班非雄所¶
生而嗣位心不平十月因夜哭臨越殺班於濵宫班字¶
世文雄兄蕩第四子雄妻任氏無子養班為子越既殺¶
<pb:KR2i0006_WYG_006-6a>¶
斑于是矯太后令罪狀諡厲太子立期為主甲子期僭¶
即皇帝位玉恒元年正月大赦改元立妻閻氏為后四¶
月大将軍漢王壽率步騎一萬自涪向成都期不虞至¶
預不設備至師尅城屯兵官門殺相國建寧王越尚書令¶
景騫尚書曰襄等廢期為印都縣公幽之别宫期自殺¶
年二十五諡曰幽公¶
　　李壽¶
李壽字武考特季弟驤之少子少尚禮容敏而好學雄¶
<pb:KR2i0006_WYG_006-6b>¶
竒其才器以為足荷重任封為建寧王雄薨期立改封¶
漢王領梁州刺史治涪城壽見期兄弟千餘人并有强¶
兵懼不自全隂謀據成都稱藩於晉乃誓文武得數千¶
人襲成都尅之縱兵擄掠數日乃定僭即皇帝位於南¶
郊大郝改咸康四年為漢興元年追尊父讓為獻皇帝¶
三年六月壽下書曰呉㑹遺燼乆逋天誅今将大興百¶
萬躬行罰九月大閱軍士七萬餘人舟師泝江而上過¶
成都皷譟盈江壽登城觀之羣臣曰國小衆寡呉㑹險¶
<pb:KR2i0006_WYG_006-7a>¶
逺圖之未易叩頭泣諫乃止其人咸稱萬嵗十月講禮¶
于太學舉明經者封好學侯四年以太子勢領大将軍¶
録尚書事六年分寧州乾右永昌雲南朱提越雋河陽¶
六郡為漢州四月壽寝疾常見李期為祟八月薨年四¶
十諡昭文皇帝廟號中宗𦵏安昌陵¶
　　李勢¶
李勢字子仁壽之長子身長七尺九寸腰帶十四圍善¶
于俯仰時人異之壽既薨僭即帝位大赦改元太和元¶
<pb:KR2i0006_WYG_006-7b>¶
年正月尊母閻氏為皇太后妻季氏為皇后嘉寧一年¶
晉征西將軍荆州刺史桓温來伐勢大發軍禦之鎮東¶
李位都逆往降温逹成都之十里陌勢衆自潰三月温¶
至城下縦火燒其大城門勢衆惶懼無復固志勢乃夜¶
開東門走九百里至晉壽然後送降文于温勢㝷輿櫬¶
靣縳軍門温解縳焚櫬送勢及叔父福(載記云/及弟福)等十餘¶
人于建康晉封為歸義侯升平五年卒常璩字道將蜀¶
成都人少好學著華陽國志十篇序開闢以來迄于李¶
<pb:KR2i0006_WYG_006-8a>¶
勢皆有條理云宕渠古賨國今有賨城秦始皇時有長¶
人長五丈見宕渠秦史胡母敬曰五百年其地必有異¶
人為大夫者及雄之稱尊號祖先出自宕渠有識者皆¶
以為應之譙周云我死後三十年當有異人入蜀又著¶
䜟云廣漢城北有大賊曰流曰牧攻難得嵗在𤣥宫自¶
相尅又惠帝之世蜀童謡曰江橋頭闕下市成都北門¶
十八字至是而應焉李特以晉永和元年嵗在辛酉起¶
兵至勢嘉寧二年晉永和三年嵗在壬戌而降晉合四¶
<pb:KR2i0006_WYG_006-8b>¶
十七年¶
　¶
　¶
　¶
　¶
　¶
　¶
　十六國春秋卷六¶
